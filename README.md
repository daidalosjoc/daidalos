# Daidalos

**Un joc de taula de codi obert**

https://www.instagram.com/daidalos_joc

Daidalos és el resultat d'una feina molt intermitent que va començar l'any 2013.

En aquests moments (juny de 2024) només existeix una còpia del joc, però els arxius necessaris per fer-ne una còpia es podran trobar tots en aquest repositori.

Les normes del joc han anat evolucionant fins a l'estat actual, però la idea és que puguin conviure versions al gust de les diferents persones que hi juguin.

Daidalos és un joc de codi obert i no comercial. Qualsevol persona pot fer-ne una còpia sense demanar permís, i també pot fer una còpia de qualsevol dels arxius que formen part d'aquest repositori i modificar-los. Teniu més detalls a la [llicència](https://github.com/daidalosjoc/daidalos/blob/main/LICENSE) (en anglès) o llegir més sobre les [llicències GNU](https://ca.wikipedia.org/wiki/GNU_General_Public_License) (en català).

**No és possible robar allò que es regala**

* [Com fer una còpia física del joc](#com-fer-una-còpia-física-del-joc)
* [Instruccions del joc](#instruccions-del-joc)
* [Com col·laborar](#com-collaborar)
* [Adaptacions temàtiques](#adaptacions-temàtiques)

## Com fer una còpia física del joc

Per fer una còpia completa del joc fa falta el següent maquinari:
* Una impressora de paper per les cartes
* Una talladora laser pel taulell, les rajoles i les proves
* Una impressora 3D pels suports de les portes

A més hi ha altres elements del joc que s'han comprat o s'han fet a mà. Potser en un futur aquestes peces es podran també autofabricar.
El muntatge dels elements requereix processos manuals per tallar, polir o enganxar diferents peces.
També estaria bé fer unes instruccionsde muntatge, oi?

## Instruccions del joc

### Objectiu del joc

Al daidalos s'hi guanya arribant al centre del laberint. Depenent de la versió del joc, del número de persones que juguin o de quant de temps es vulgui jugar farà falta arribar-hi una o diverses vegades.

Per arribar al centre del taulell cal col·locar rajoles per anar construint un laberint que permeti travessar portes, proves i finalment el castell central.

Tot i que pot haver versions col·laboratives, a la versió original totes les persones competeixen entre sí.

### Components del joc

Els components del joc són:

#### Taulell
Es composa de

* Una peça central, hexagonal
* Sis peces amb forma trapezoidal
* Sis peces amb forma triangular. Totes amb una sola pestanya llevat d'una que no en té cap
* Sis peces amb forma romboide. Totes tenen una sola pestanya llevat d'una que en té dues

Començarem col·locant la peça central i l'envoltarem de peces trapezoidals fins a construir un segon hexagon. A continuació col·locarem la part exterior començant per la peça romboide amb dues pestanyes i anirem col·locant peces en el sentit de les agulles del rellotge, alternant triangles i romboides normals, dels d'una sola pestanya, i deixarem pel final el triangle sense pestanyes.

Per desmuntar-lo, començarem pel triangle sense pestanyes i seguirem en sentit contrari a les agulles del rellotge.

#### Portes

Les peces romboides i triangulars del taulell tenen unes peces (*marcs*) inserits en forats. En principi no és necessari treure'ls ni posar-los per poder guardar el joc. Si algun forat hagués perdut el seu marc, s'hauria de tornar a posar. 

Les portes es completen amb unes petites peces de cartulina de colors negre, blanc i vermell (*portes*). N'hi ha moltes més de les necessàries i, tot i que no és necessari treure-les totes entre partides, de ben segur que algunes cauran i s'hauran de tornara col·locar. A l'inici del joc no hi ha cap porta vermella.

Les portes formen un altre hexagon. En cada costat d'aquest hexagon hi ha d'haver 8 portes negres i la resta són blanques. Les sis portes que es troben en els vèrtexs de l'hexagon són negres. Si considerem que la porta cada vèrtex és la primera, també seran negres la tercera, la cinquena i la setena (alternant-se amb portes blanques) en qualsevol dels dos sentits.


#### Rajoles

Les rajoles han de repartir-se en dos sacs diferents. El més petit (o amb menys rajoles) l'anomenarem el sac del castell, l'altre serà el sac normal.

Al sac normal hi ha d'haver:
(falta la llista de peces)

I al sac del castell:
(falta la llista de peces)

També hi ha sis rajoles de sortida que tenen els mateixos colors que les fitxes

#### Fitxes

Hi ha d'haver fitxes de sis colors diferents. Segons com es facin les fitxes, la tematització del joc o les diferents versions poden variar, però en la versió bàsica cada color tindrà:

* Cuatre fitxes normals o *Outis*
* Una fitxa de *minotauros* marcada de color negre
* Una fitxa de *Theseus* marcada de color blanc
* Una fitxa de *Heracles* marcada de color vermell
* Una fitxa de *Ailos* marcada de color blau

#### Proves

Les proves son peces composades per 2, 3 o 4 hexagons units amb diferents formes. N'hi ha d'haver 10.

#### Cartes

Hi ha dues baralles de cartes:

Les cartes d'acció, amb dues accions a cada carta, i les cartes de fortuna, quadrades i més petites.

### Inici del joc

Per començar el joc s'ha de muntar el taulell, amb totes les portes posades i cap rajola sobre el taulell.

Cada persona tindrà les 8 fitxes del seu color i la casella de sortida del mateix color.

En l'ordre en que es jugarà, cada persona col·locarà la seva casella de sortida en un del vèrtexs. Després de la primera persona, les següents l'han de col·locar en un vèrtex contigu a un altre on ja hi hagi una rajola de sortida. Sobre cada rajola de sortida es col·locarà una fitxa normal del color corresponent.

A cada persona se li donarà dues cartes d'acció i cinc de fortuna.

### Dinàmica del torn

Cada persona, en el seu torn, disposa de dues cartes d'acció. Cada carta pot utilitzar-se per fer una de les dues accions que conté o es pot utilitzar per realitzar una acció genèrica. Un cop utilitzades, les cartes van a la pila de descart. 

Per dur a terme algunes accions de les cartes es necessari utilitzar la propia carta però també una altra. Això està indicat a les cartes amb un *+1* a la cantonada superior dreta.

Totes les accions genèriques costen una carta i són les següents:
* Col·locar una nova rajola al taulell
* Moure una fitxa pel taulell
* Intentar obrir una porta
* Intentar superar una prova
* Col·locar una nova fitxa al taulell

Quan a la persona ja no li queden més cartes, s'acaba el seu torn i agafa dues cartes de la baralla que podrà utilitzar en el següent torn.

### Col·locar rajoles al taulell

Les rajoles es poden col·locar en qualsevol casella a la qual s'hi pugui accedir des de la seva rajola de sortida o des d'on tingui alguna fitxa

Les rajoles son les peces bàsiques del laberint i en cada partida es col·loquen de manera diferent.

Podem diferenciar els següents tipus de rajoles:
* Rajoles blanques. No tenen cap dibuix. No permeten que s'hi faci un canvi de direcció en el moviment: si s'arriba per un costat només es pot seguir pel costat oposat.
* Rajoles amb direccions: n'hi ha amb (continuarà)

## Com col·laborar

Un cop publicada la base del joc (el *core*) se'n podran fer variacions, ja siguin físiques en els elements, en les regles del joc o en les adaptacions temàtiques.

Per proposar una modificació o una variació pots fer-ho a l'apartat [Issues](https://github.com/daidalosjoc/daidalos/issues). També pots aportar modificacions a través dels [pull requests](https://github.com/daidalosjoc/daidalos/pulls)

Si vols organitzar una presentació i partida del joc al teu espai, club, centre social o allà on t'agradi jugar, ens encantaria! 

També pots contactar per correu electrònic: bacterio.worlds@gmail.com

## Adaptacions temàtiques

### Core

És la versió actual. Està ambientada en la mitologia grega perquè es un tema prou neutre deixant que el joc se centri en la mecànica i no en la ambientació.

### Takeshi's castle

És la versió que s'ha estat jugant fins el 2023. Funciona pràcticament igual que la primera versió del core.

### Labyrint

La primera versió del joc estava ambientada en la película *Labyrint* de Jim Henson protagonitzada per moltes titelles... i el David Bowie també.

Era molt diferent: tots els elements eren de cartró o paper i les rajoles eren quadrades en lloc d'exagonals. Però hi ha un element interessant a recuperar: no jugaven tots el jugadors contra tots sinó que tots col·laboraven per derrotar un que jugava sol en el paper del Rei Goblin.

### Versió col·laborativa

Tot i no tenir una temàtica definida, hi ha la idea de provar una versió on tothom treballa per aconseguir un objectiu comú. Mai s'ha provat.
